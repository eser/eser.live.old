# [eser.live](https://github.com/eser/eser.live)'a katkıda bulunma

👍🎉 Öncelikle, katkıda bulunmak için zaman ayırdığınız için teşekkürler! 🎉👍

Aşağıda GitHub'da yer alan eser.live ve paketlerine katkıda bulunmaya bir dizi
yönlendirme bulacaksınız. Bunlar çoğunlukla yönlendirmelerdir, katı kurallar
değil. Muhakeme yeteneğinizi kullanmaktan çekinmeyin ve bu belgedeki yönergelere
dahi bir pull request ile değişiklik önermekten geri durmayın.

## Başlamadan önce ne bilmeliyim?

### Davranış Kuralları

Bu proje ve katılımcıları
[Katkıcı Ahdi Topluluk Sözleşmesi](https://github.com/acikkaynak/policies)ne
uymakla mükelleftir. Katkı sağladığınız an bu kuralları kabul etmiş
sayılırsınız. Lütfen yönergede tarif edilen tolere edilemeyecek davranışları
[eser@ozvataf.com](mailto:eser@ozvataf.com) adresine bildirin.

### Teknik Gereklilikler

Yalnızca React, Next, JavaScript, Web Geliştirme Temelleri ve Git.

### Konvansiyonlar

Şimdilik Deno Formatter'ı kullanabilirsiniz. Aynı zamanda değişikliklerinizi
commit etmeden önce pnpm lint çalıştırmanız gerekmektedir.

### Tasarım Kararları

Projenin nasıl yürütüleceği ve neyi destekleyebileceğimiz veya
destekleyemeyeceğimiz konusunda önemli bir karar vermek için, önerilen tasarımı
önce tartışmak üzere yeni bir konu açın.

## Nasıl Katkıda Bulunabilirim?

Her türlü katkıya açığız. Hata bildirimi, yeni özellikler önerme, hata
düzeltmeleri, yeni özellikler geliştirme ve ek modüllerin başımızın üzerinde
yeri var.

- Koda katkıda bulunmak için: Repo'yu forklayın, değişikliklerinizi forkunuza
  gönderin ve bir pull request gönderin.
- Bir hatayı bildirmek için: Bir şey çalışmıyorsa, lütfen bunu
  [GitHub Issues](https://github.com/eser/eser.live/issues) üzerinden
  bildirin.
